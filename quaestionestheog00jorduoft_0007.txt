Acerbo hercle fato Oscarus Crueger nuper his litteris ereptus est, quem spes erat
theognideae criseos opus profligaturum esse. nempe egregio is acumine perspexerat solido quod
optimi codicis scripturis constructum est fundamento eique soli firmiter insistendum esse: neque
vero ignorabat idem eam rationem quae inter iteratorum versuum archetyporumque lectiones
intercedit. sed postquam spem illam fortunamque praeter expectationem amisi, vel invitus
omissum opus meis ego manibus denuo sustuli et ita quidem sustuli, ut quam operis partem
a plerisque iniquo consilio nunc fere contemni viderem, historiam criticam syllogae theognideae
eius quam tenemus, eam quam curiosissime possem pertexendam mihi sumerem. — signi-
ficaveram Hermae ab Huebnero editi tomis XV p. 524 ss. et XVI p. 506 ss. quo tandem hoc
quaerendi genere evadendum ese existimarem: nunc quaedam selegi summae rei capita, quibus
pertractatis aliquantulum me ad institutum exitum progressurum csse confido.

I Incipio a libri parisini fatis atque indole breviter adumbrandis. is igitur liber unde
Parisios adlatus sit, de ea re prorsus desperandum esse nunc mihi constat. nam cum ante
hos annos quattuor Alfredum Schoene, qui tum Parisiis degebat, precibus adissem, ut qiud rei
esset quaerendo ibi adsequeretur, mox edoctus sum in archio bybliothecae illius publicae extare
fasciculum schedarum, quibus nomina et origo codicum eorum continerentur, qui ‘vers l'an Y’
ex mutinensi aliisque bybliothecis cisalpinis Parisios asportati essent, verum desiderari in eo
tam Theognidis nostri (Suppl. 338) quam Thucydidis (Suppl. 255) aliorumque librorum, quos
eo tempore ex Italia allatos esse fam ferebat, memoriam. unde vel casu eam perisse vel
extinctam esse consilio tum maxime, cum Vindobonae de reciperanda praeda napoleonica
ageretur, liquido apparet. frustra autem fui Florentiae per amicorum operam exquirendo an
forte e bybliothecarum earum, quae nuper eo translatae sunt, catalogis rapti ex aliqua earum
codicis huius notitia emerserit. scriptus est saeculo decimo codex sinc dubio in coenobio
aliquo graeco et quidem prorsus eadem litteratura qua exempli causa clarkianus Platonis codex

exaratus est. ignoramus autem quo tempore in Italiam allatus sit. quod licet suspicere factum

